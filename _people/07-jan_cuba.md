---
uid: jan.cuba
name: Jan Čuba       # běžně používáné jméno
fullname: Jan Čuba  # jméno s tituly etc.
category:                       # kategorie: rp, praha, vary, hradec, jmk, senat
- rp
- ga
img: people/07-jan_cuba_350px.png
description: IT technik, 31 let
mail:
- 
mob: 
profiles:
  github:
  facebook:
  twitter:
  flickr:
ordrp: 7
ordga: 7
---
Jmenuji se Jan Čuba, jsem ženatý a mám dvě dcery. Vystudoval jsem Gymnázium Františka Procházky v Sušici a poté začal studovat na Bankovním Institutu v Praze. V průběhu studia jsem však zjistil, že vzdělání tohoto konkrétního typu by mi bylo k reálnému prospěchu jen ve větších městech, kde jsem ovšem žít nechtěl. Ukončil jsem tedy studium a vrátil se do rodného města. Několik prvních let jsem se živil jako obchodník v bankovním a pojišťovacím sektoru, chvilku jsem také prodával automobily. Počítače a elektronika obecně byla od malička mým koníčkem, proto jsem dostal nabídku školit základy výpočetní techniky v rámci projektů spolufinancovaných Evropskou unií. Od toho byl už jen krůček k současnému zaměstnání IT technika ve společnosti Maxent, s.r.o. v Sušici. Rekreačně sportuji, zajímám se o kinematografii a angažuji se při dobrovolné práci s dětmi, mimo jiné jako vedoucí na letních táborech.  

# Proč kandiduji?
Od útlého mládí mi byla vštěpována myšlenka, že o své štěstí se musí každý postarat sám, že to za něj nikdo jiný neudělá. Stejně tak, že problémy prostředí, ve kterém žijeme, se nevyřeší sami. Sušice je krásné město s velkým kouzlem, plné fajn lidí. Navíc se o ní říká, že je Bránou Šumavy. Pro své obyvatele by však měla být především bránou ke spokojenému životu. Každý, kdo si je alespoň trochu vědom své společenské odpovědnosti, by se měl aktivně starat o aktuální problémy a podle svých možností přiložit ruku k dílu při hledání jejich řešení. To je důvodem a zároveň cílem mé kandidatury.
