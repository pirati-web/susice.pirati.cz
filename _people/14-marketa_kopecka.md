---
uid: marketa.kopecka
name: Markéta Kopecká       # běžně používáné jméno
fullname: Bc. Markéta Kopecká  # jméno s tituly etc.
category:                       # kategorie: rp, praha, vary, hradec, jmk, senat
- rp
- ga
img: people/14-marketa_kopecka_350px.png
description: rodičovská dovolená, 26 let
mail:
- 
mob: 
profiles:
  github:
  facebook:
  twitter:
  flickr:
ordrp: 14
ordga: 14
---
Jmenuji se Markéta Kopecká, narodila jsem se v Sušici. Vyrůstala jsem v Malonicích, malé vesnici poblíž Kolince. Po maturitě na Integrované střední škole v Klatovech v oboru Oděvnictví jsem nastoupila na Vysokou školu aplikovaného práva v Praze, kde jsem studovala obor Sociálně právní činnost a zaměstnanost. Od roku 2011 jsem šťastně vdaná a mám dva syny. Mojí vášní je šití, miluji vysokou krejčovinu a angličtinu. Ráda čtu, učím se novým věcem, cestuji, zařizuji náš domov a trávím čas s rodinou a přáteli.

## Proč kandiduji?
Rozhodla jsem se kandidovat proto, že mi není jedno, co se děje tam, kde žiji, tam, kde vyrůstají moje děti a kde hodlám zůstat do konce života. Může se zdát, že se nás některá rozhodnutí až tak netýkají. Když jsem však přišla s nemocným dítětem do nemocnice, kde ho neměl kdo ošetřit, když jsem si myslela, že naše město je bezpečné pro moje děti a že sem nedorazí stovky lidí za prací v továrně, která má být obrovská a změní ráz našeho města, a stejně tak jako jsem si myslela, že jednou budu moct svým rodičům pomoct tím, že jim zajistím pěkný malý byt v Sušici, narazila jsem na problémy, které už se mě týkají. Myslím si, že Piráti po parlamentních volbách dokázali, že umí držet slovo, že umí vzít za práci a že jim není jedno, když má někdo nějaký problém. S takovým přístupem se zcela ztotožňuji a věřím, že i v našem městě můžeme žít spokojeně, že můžeme některé věci změnit.
